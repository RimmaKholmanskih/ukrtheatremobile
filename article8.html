<!DOCTYPE html>
<html>
<head>
	<title>theatre</title>
	<link rel="stylesheet" type="text/css" href="style5.css">
    <link href="https://fonts.googleapis.com/css?family=Roboto" rel="stylesheet">
	<script  src="index.js"></script>
</head>
<body>

  <div class="cancel"><a href="news.html"><img src="cancelblue.png"></a></div>

  <div class="red-box"><h1>Одруження очима глядача</h1></div>
    <div class="text">
    	Так вже сталося, що я не люблю Гоголя. Не товаришую з його текстами, не сприймаю його гумор і не вмію занурюватися в його нібито містичний світ. Але "Одруження" в Одеський академічний український музично-драматичний театр ім. В. Василька пропустити собі не дозволила би. Хоча б через ім'я режисера вистави, з якого (якщо ви бачили решту вистав авторства Івана Уривського) можна зрозуміти, що типово комедійного Гоголя чекати не варто, навіть якщо жанр п'єси визначений як "комедія" без жодних ремарок. Але мені ж краще, коли більше трагедії. Ні, комедія присутня була. Зовсім трішки. Ідеально трішки.<br><br>
Та й акторський склад підкупив. Вкотре захоплююсь Мариною Клімовою в головній ролі. Як така тендітна дівчина може кожного разу переживати та віддавати стільки емоцій? Неймовірні Яків Кучеревський і Ольга Петровська. Велика вдача, що ми маємо цей дует. Жонихи - кожен з вас дуже, дуже крутий! Від новоявленого Заслуженого артиста України Івана Цуркана до Вадима Головко, який і не промовивши жодного слова приковував до себе погляд. Ви абсолютно заслужили ті довготривалі стоячі овації, які сьогодні отримали. І нехай так буде кожної вистави.<br><br>
Перше, на що особисто я звернула увагу (взагалі-то ні, не перше, але про то іншим разом), побачивши афішу вистави, - у Гоголя Одруження - це "зовсім неймовірна подія", у Уривського ж подія стала неймовірною"цілком". Суттєва зміна, правда? Зовсім інший відтінок. Знаходжуся у філологічному екстазі, тому що для мене це важливо. Хоча може воно і не має жодного значення, але що вже зробиш, коли дуже довго і багато працюєш зі словами?<br><br>
Я люблю театр за емоції, які він дає. Люблю за те спустошення, яке я відчула вже вкотре. Спустошення не в негативному плані. Спустошення від того, що дещо дійсно геніальне щойно глибоко занурилося в тебе і перевернуло все всередені, зовні, всюди. Вперше я таке відчула на "Тінях забутих предків", потім - на "Олесі".
У кожного режисера, творця, митця є свій стиль. І я безперечно в команді потрапивших в полон стиля Івана Уривського. Стиль як відмінна риса автора і стиль у широкому понятті саме стильного, красивого і сучасного театру. Це все є. І на це все хочеться дивитися. Хочеться бачити, розгадувати і розуміти символи, які можуть бути сховані як у наймасштабнішій декорації, так і в найменшому русі руки.<br><br>
Символізм - це взагалі окрема і дуже цікава тема. Просто скажу, що для мене вже є особливий символ, який поєднує всі вистави Уривського. Це вода. Її роль в "Одруженні" була настільки доречною, наскільки це взагалі можливо. Починаючи з колодязя з жонихами, і закінчуючи, власне, теж ним. І сукня, з якої неначе дощ лилась вода. Неймовірно.
Після вистави я не полюбила Гоголя. На сцені не було Гоголя (у його звичному вигляді). На сцені був Іван Уривський, якому допоміг Гоголь і його текст. Власне цей текст було відкрито зовсім по-новому. І це дуже круто. Круто виходити за межі тексту і вести за собою глядачів.
Я абсолютно впевнена, що, коли людина справді любить те, що вона робить, вона турбується за кожну дрібничку. Сьогодні ми побачили результат колосальної роботи людей, які стовідсотково люблять свою справу. Сценографія, пластика, світло, музика - всі елементи грали в одній команді, доповнювали один одного і розставляли потрібні акценти. Браво кожній причетній до цього людині.
У кожного режисера, творця, митця є свій стиль. Але не кожний має всередині себе такий всесвіт, і не кожний вміє ділитися цим всесвітом з нами.<br><br>
Іван колись в ефірі Думської-ТБ говорив про те, що кожна вистава рано чи пізно помирає. І це правда. Але я маю думку, що "Одруження" стане довгожителем.
З прем'єрою, васильківці! <br><br>
Маша Ситник
</p>
  </div>
  <div class="red-box" style="height: 100px; "></div>


    
</body>
</html>